Informazioni Legali
Condizioni Generali
1. Validità
Le presenti condizioni generali di contratto (le "Condizioni Generali") regolano la fornitura di Servizi e Materiali (come di seguito definiti) tra Alfabook S.r.l., con sede legale in Torino, via Cernaia n. 25, capitale sociale Euro 100.000,00 interamente versato, codice fiscale e numero di iscrizione al Registro delle Imprese di Torino 10302410013 ("Alfabook") – e l'Utente.
Alfabook si riserva il diritto di modificare in tutto o in parte le Condizioni Generali in qualsiasi momento. In tal caso, Alfabook pubblicherà le relative modifiche sul Sito e all'Utente sarà richiesta una nuova accettazione delle stesse nel momento in cui effettuerà l'accesso al Sito mediante il proprio Account. La mancata accettazione delle Condizioni Generali modificate comporta l'impossibilità per l'Utente di acquisire nuovi Materiali o di continuare a fruire dei Servizi.
Le modifiche alle Condizioni Generali non saranno vincolanti per l'Utente relativamente a Materiali già acquistati o a Servizi già fruiti.
2. L'Accordo tra Alfabook e l'Utente – requisiti
Il Sito contiene i Materiali acquistabili ed i Servizi utilizzabili dall'Utente. Con la registrazione al Sito, l'Utente esprime il proprio consenso alle presenti Condizioni Generali ed a tutte le disposizioni che regolano l'uso del Sito tra cui, a titolo esemplificativo, la registrazione, l'accesso, la navigazione nel Sito e l'informativa sulla privacy, disponibile online al seguente indirizzo:
− http://www.scuolabook.it/privacy/.
L'Utente può in qualsiasi momento e comunque prima della conclusione dell'Accordo, prendere conoscenza delle informazioni relative a Alfabook, l'indirizzo geografico, numero di telefono e fax, indirizzo di posta elettronica, informazioni che vengono riportate, anche di seguito:
Alfabook S.r.l.
sede legale Via Cernaia, 25 – 10121 – Torino 
tel. 011 55 36 505 – Fax 070 79 61 191
info@scuolabook.it
Non esiste alcun impegno tra Alfabook e l'Utente sin tanto che l'Utente non abbia completato la registrazione al Sito secondo le istruzioni fornite da Alfabook via e-mail, all'indirizzo indicato dall'Utente, in cui viene confermata l'avvenuta corretta richiesta di registrazione dell'Utente, la quale è subordinata all'accettazione delle presenti Condizioni Generali. Solo al completamento della registrazione, a seguito del ricevimento della e-mail inviata da Alfabook, si intenderà perfezionato tra Alfabook e l'Utente l'accordo che consentirà a quest'ultimo di acquistare i Materiali e/o accedere ai Servizi (l'"Accordo").
La pubblicazione dei Materiali e la disponibilità dei Servizi sul Sito non costituiscono offerta al pubblico ma sono esclusivamente un invito ad offrire rivolto all'Utente. Ciascun ordine trasmesso ad Alfabook dall'Utente verrà, quindi, considerato come una proposta contrattuale di acquisto rivolta ad Alfabook.
L'Utente che decida di acquistare i Materiali dovrà effettuare il relativo ordine, compilando l'apposito form presente sul Sito. 
L'accesso ai Servizi si perfeziona con l'utilizzo sul Sito – secondo le istruzioni fornite sul Sito medesimo – delle credenziali in possesso dell'Utente.
L'utilizzo del Sito da parte dell'Utente include la possibilità di fare acquisti elettronicamente. L'Utente si dichiara pertanto consapevole che la sua accettazione in via elettronica costituisce il suo consenso e la sua intenzione di essere vincolato da tali contratti e di pagare per gli stessi e per gli acquisti effettuati.
Solo individui di età pari o superiore ai 13 anni possono creare Account. Gli Account per individui minori di 13 anni possono essere creati da un genitore o da un tutore legale o da un istituto educativo autorizzato. I minori di 18 anni devono rivedere il presente Accordo con il loro genitore o tutore legale per assicurare che il minore e il genitore o tutore legale lo comprendano.
3. Definizioni
Ai fini delle presenti Condizioni Generali – in aggiunta ai termini altrove definiti – per:
Account: si intende la username (ID) e la password personali assegnate all'Utente al termine della corretta procedura di registrazione al Sito.
Applicazione Scuolabook: si intende l'applicazione sviluppata da Alfabook e scaricabile gratuitamente seguendo le istruzioni fornite sul Sito e necessaria al fine di poter usufruire dei Materiali. Contenuti: ogni testo, grafica, rubrica, interfaccia utente, interfaccia visiva, fotografia, suono, musica, animazione, illustrazione, contenuti editoriali, codice informatico, script e software utilizzati per la creazione dei Materiali e/o per la fornitura dei Servizi, ogni elemento del Sito nonché ogni dominio, logo, marchio commerciale o altro segno distintivo presente sul Sito.
Materiali: si intendono i files in formato digitale contenenti opere dell'ingegno letterarie, drammatiche, scientifiche, didattiche (inclusi - a titolo esemplificativo e non esaustivo - gli e-book, i documenti, le immagini, le fotografie, i suoni, le animazioni ed i software, usufruibili dall'Utente previa installazione dell'applicazione gratuita "Applicazione Scuolabook" ovvero previo accesso a Scuolabook Network), scaricabili a pagamento e/o gratuitamente dal Sito nonché i codici/coupon, scaricabili dal Sito e/o utilizzabili tramite il Sito attribuenti il diritto di scaricare i suddetti files in formato digitale.
Prodotti di Terzi: indica l'insieme dei Materiali e/o dei servizi di varia natura erogati da soggetti diversi da Alfabook accessibili e/o acquistabili tramite il Sito.
Scuolabook Network: si intende l'applicazione on line, accessibile dal Sito, contenete funzionalità di didattica collaborativa e social net-working quali - a titolo esemplificativo e non esaustivo - la possibilità di utilizzare gli e-book Scuolabook per le lezioni, inserire e consultare note, appunti e link a risorse esterne, utilizzare quaderni digitali di classe, messaggistica o creare e gestire corsi, classi ed esercizi interattivi. 
Servizi: indica l'insieme delle funzionalità del Sito e dell'Applicazione Scuolabook, fruibili gratuitamente o a pagamento, che consentono la fruizione dei Materiali nonché il servizio Scuolabook Network. 
Sito: si intende il sito www.scuolabook.it nonché le sezioni dello stesso con indirizzi di terzo livello del dominio scuolabook.it e quindi - a titolo esemplificativo e non esaustivo - la sezione Scuolabook Network.
Utente: si intende la persona fisica ovvero giuridica che, previa corretta e veritiera registrazione nel Sito, usufruisce dei Materiali e dei Servizi.
4. Oggetto
Costituiscono oggetto dell'Accordo la vendita dei Materiali, nello stato in cui si trovano nel momento in cui si accede al Sito, e la prestazione dei Servizi, alle condizioni ed ai termini di cui alle presenti Condizioni Generali ed alle modalità indicate sul Sito. L'Utente prende atto che l'acquisto di alcuni materiali potrà essere limitato temporalmente e, cioè, consentire la fruizione dei Materiali per il periodo di tempo specificato sul Sito all'atto dell'acquisto medesimo.
Alfabook autorizza l'acquisto dei Materiali e la fruizione dei Servizi a condizione che l'Utente: (1) completi la procedura di registrazione, accettando le Condizioni Generali (2) utilizzi le informazioni contenute nel Sito unicamente per finalità personali e non commerciali, (3) non rimuova alcuna notifica di copyright e/o di altri diritti di proprietà dalle copie dei Materiali, (4) non alteri in alcun modo le informazioni in esso contenute.
Certi Contenuti, Materiali e Servizi disponibili tramite il Sito possono includere Prodotti di Terzi. Alfabook può fornire link verso siti web di soggetti terzi nell'ambito dei Servizi erogati. L'Utente accetta che Alfabook non è responsabile dell'esame o della valutazione del contenuto o dell'accuratezza dei Prodotti di Terzi e che Alfabook non garantisce e non si assume e non avrà alcuna responsabilità per Materiali o siti web di terzi, né per altri materiali, prodotti o servizi di terzi. L'Utente acconsente a non utilizzare alcun Prodotto di Terzi in modo tale da violare i diritti di una terza parte e riconosce che Alfabook non è in alcun modo responsabile per tale utilizzo da parte dell'Utente medesimo.
Alfabook si riserva il diritto di modificare in ogni momento i Servizi e/o i Materiali (o loro parti o contenuti), ovvero di sospendere e/o interrompere l'accesso ai Servizi a/o ai Materiali (o loro parti o contenuti). Alfabook non sarà responsabile nei confronti dell'Utente, né nei confronti di terze parti, se dovesse esercitare tale diritto. Nei limiti di quanto possibile, Alfabook avvertirà l'Utente in anticipo di qualsiasi modifica, sospensione o interruzione le quali non avranno effetto sui Materiali e/o i Servizi che l'Utente abbia già acquistato e/o fruito.
5. Proprietà intellettuale e diritti di privativa industriale
I Materiali, i Servizi e, più in generale, i Contenuti (inclusi - senza alcuna limitazione - il design, la struttura, la selezione, il coordinamento, l'espressione, l'aspetto e la disposizione dei Contenuti medesimi) sono riservati e di proprietà di Alfabook e/o di coloro che li hanno concessi in licenza ad Alfabook e sono protetti dalle leggi in materia di proprietà industriale, nonché dalla normativa in materia di diritto d'autore e concorrenza sleale.
L'Utente accetta di utilizzare i Contenuti esclusivamente al fine di usufruire dei Materiali e dei Servizi nei termini di cui alle Condizioni Generali. 
Salvo ove espressamente acconsentito da Alfabook all'Utente è fatto divieto di copiare, riprodurre, ripubblicare, caricare, pubblicare, visualizzare pubblicamente, codificare, tradurre, trasmettere o distribuire in tutto o in parte i Contenuti e/o il Sito su qualsivoglia computer, server, sito web o altro mezzo destinato alla pubblicazione, alla distribuzione o a qualsiasi finalità commerciale e, più in generale, ogni atto di esercizio dei diritti di utilizzazione economica o morale riservati per legge al titolare. 
Le società editrici delle opere presenti nel Sito hanno assolto gli obblighi derivanti dalla normativa sul diritto d'autore e sui diritti connessi, dichiarando di manlevare Alfabook da ogni danno, costo o responsabilità dovesse derivarle al riguardo.
Il dominio www.scuolabook.it è un dominio registrato di Alfabook. Tutti i diritti sono riservati.
I marchi, registrati e non, i domini, i loghi, i titoli e le rubriche e ogni altro segno distintivo di Alfabook possono essere utilizzati esclusivamente con il preventivo consenso scritto di Alfabook. Tutti gli altri marchi, registrati e non, nomi di prodotti o servizi, domini, denominazioni di imprese o società, loghi e segni distintivi che appaiono in questo Sito sono di proprietà dei rispettivi titolari. Alfabook non è autorizzato a concederne, né ne concede, in alcun caso l'uso a terzi.
La grafica, la struttura e ogni altro elemento del Sito sono altresì protetti da leggi commerciali. Essi non possono essere copiati, imitati, ritrasmessi o utilizzati, né per intero né in parte, senza il preventivo consenso scritto di Alfabook. 
Ogni azione compiuta dall'Utente in violazione di quanto qui previsto, esporrà l'Utente a responsabilità civili e penali.
6. Limitazioni
Non è consentito modificare in alcun modo i Materiali e i contenuti dei Servizi, né riprodurli o trasmetterli pubblicamente, distribuirli o in altro modo utilizzarli a scopi pubblici e/o commerciali diversi da quelli contemplati nell'Accordo. Non è consentito l'uso dei suddetti Materiali e dei contenuti dei Servizi su qualsiasi altro sito web o ambiente di rete a qualunque scopo. È vietato il mirroring del Sito.
Con la stipula dell'Accordo, all'Utente è concessa una licenza d'uso individuale, non esclusiva e non trasferibile per l'utilizzo dei Materiali e dei Servizi, facendone un uso personale e non commerciale. In particolare, con riferimento ai Materiali, l'Utente viene autorizzato a:
a)	effettuare una copia digitale dei Materiali, salva la possibilità di riprodurre temporaneamente a video gli stessi al fine della loro visualizzazione e fruizione. La realizzazione di detta copia avviene attraverso l'operazione di download. È vietata qualsiasi ulteriore copia e/o trascrizione, digitale e/o elettronica e/o magnetica, totale e/o parziale, dei Materiali; 
b)	fare uso, unicamente individuale e strettamente personale, per scopi informativi e non commerciali, della copia digitale dei Materiali mediante conservazione su un numero massimo di 5 dispositivi (computer e tablet). Non è consentito conservare alcuna copia digitale dei Materiali, o di parte di essi, su network dove potrebbero essere utilizzati da più computer contemporaneamente;
c)	effettuare, unicamente per uso individuale e strettamente personale, informativo e non commerciale, la stampa dei Materiali nel numero di copie specificato di volta in volta sul Sito in relazione ai singoli Materiali.
Salvo quanto sopra indicato, la riproduzione digitale, magnetica, elettronica, analogica o a stampa, la trascrizione, l'invio con qualsiasi mezzo (ivi compreso il fax) e la comunicazione al pubblico, compresa la messa a disposizione su richiesta dell'Utente, su reti di computer o altri media, la distribuzione, la commercializzazione e ogni altro atto di esercizio dei diritti di utilizzazione economica o morali riservati al titolare degli stessi relativamente ai Materiali e/o alle loro copie, digitali, magnetiche, elettroniche, analogiche o a stampa, per qualsiasi scopo o fine effettuati, sono vietati con qualsiasi mezzo elettronico, digitale o analogico senza il previo consenso scritto delle società editrici e/o di Alfabook. Sono vietati, in particolare, ma non solo, la modificazione dei Materiali e/o il loro utilizzo per l'elaborazione di opere derivate, composite o complesse senza la previa autorizzazione delle società editrici.
Non è consentito dare in locazione, in noleggio, in prestito, in comodato, in leasing o in sub-licenza i Materiali e i Servizi.
7. Regime di responsabilità
Tutti i Materiali e i contenuti provenienti dai Servizi presenti in questo Sito sono forniti nello stato in cui si trovano, con tutti i possibili errori, vizi, difetti o inesattezze e senza garanzie di sorta da parte di Alfabook. In nessun caso Alfabook, le società editrici o gli autori di tali Materiali e dei contenuti provenienti dai Servizi potranno essere ritenuti responsabili dei danni causati dall'affidamento dell'Utente e/o di terzi circa la completezza, la precisione, l'utilizzabilità commerciale o professionale, l'aggiornamento, l'esenzione da errori, vizi o difetti dei Materiali e/o dei contenuti provenienti dai Servizi presenti nel Sito.
Con l'Accordo, pertanto, Alfabook non garantisce in alcun modo:
a)	la fornitura ininterrotta, periodica o continuata di informazioni e/o servizi esaurienti, completi, precisi, aggiornati, esenti da vizi, difetti o errori, né di informazioni e/o servizi finalizzati a un uso commerciale e/o professionale;
b)	il raggiungimento di obiettivi o risultati particolari perseguiti dall'Utente;
c)	il controllo dei siti di terzi ai quali è possibile accedere tramite i collegamenti presenti all'interno del Sito o tramite gli accessi acquistabili sul Sito, né il controllo dell'esattezza e/o dell'aggiornamento di detti collegamenti. 
d)	il controllo dei siti di terzi ai quali è possibile accedere tramite il Sito o i Materiali e/a Servizi offerti sul Sito. Alfabook non ha alcun potere di controllo di qualsiasi natura su detti siti, né assume pertanto alcuna responsabilità circa gli stessi.
È cura di Alfabook ridurre al minimo le disfunzioni imputabili a problemi tecnici. Parte dei dati o delle informazioni presenti nel Sito sono state tuttavia inserite o strutturate in archivi o formati che possono non essere esenti da errori. Non costituisce pertanto oggetto dell'Accordo la fornitura di un servizio che non subisca interruzioni o che non sia in altro modo influenzato da tali problemi. 
Con l'immissione dei Contenuti nel Sito, Alfabook non intende violare alcun diritto d'autore, di proprietà industriale o altre leggi. L'immissione dei Contenuti nel Sito è stata autorizzata dai titolari dei diritti, oppure libera o relativa a materiale in pubblico dominio. 
Qualora si siano involontariamente immessi nel Sito dei Contenuti senza il consenso del titolare dei diritti o in violazione di legge, Alfabook provvederà nei termini di legge. 
Alfabook non garantisce in ogni caso il godimento esente da turbative e la non violazione dei diritti di terzi riguardo i Contenuti presenti nel Sito. Le informazioni e le attività del Sito non vogliono in nessun modo essere o costituire illecito. 
Alfabook è legalmente tenuto a denunciare alle competenti autorità la presenza nel Sito di informazioni illecite rese da terzi e/o l'espletamento da parte di terzi mediante il Sito di attività illecite.
L'Utente rimane l'unico responsabile per qualsiasi danno – diretto, indiretto o conseguente - derivante all'Utente medesimo e/o a terzi a seguito di qualsiasi forma d'uso, o per il mancato uso, del Sito e/o di tutti o di parte dei suoi contenuti e/o servizi. Alfabook non è responsabile per i danni diretti e indiretti, inclusi anche, senza limitazioni, i danni per perdita o mancato guadagno, fermo dell'attività, perdite economiche o di informazioni, comunque subiti dall'Utente e/o da terzi in dipendenza dell'uso, ovvero il mancato uso, del Sito e/o di tutti o di parte dei suoi contenuti e/o servizi.
Alfabook non si assume alcuna responsabilità riguardo alla cancellazione, alla mancata visualizzazione o memorizzazione di qualsiasi comunicazione dell'Utente (con particolare, ma non esclusivo, riferimento alla fornitura di "contenuti editoriali in formato elettronico" e-book). La presente clausola circa il regime di responsabilità non limita la responsabilità di Alfabook qualora ciò possa costituire violazione di disposizioni della legge nazionale applicabile, né la esclude nei casi in cui non può essere esclusa in forza di detta legge.
Salvi i limiti inderogabili di legge, la responsabilità del fornitore per vizi o difetti del Servizio e/o dei Materiali e/o dei file che li contengono è limitata, a discrezione di Alfabook, al rimborso della somma pagata dall'Utente a Alfabook per fruire degli specifici Servizi e/o Materiali relativamente ai quali si è riscontrato il vizio o difetto, ovvero a fornire gratuitamente all'Utente gli specifici Materiali e/o Servizi in relazione ai quali si è riscontrato il vizio o il difetto.
La presente clausola circa le garanzie e il regime di responsabilità non ha lo scopo di limitare la responsabilità di Alfabook in violazione di disposizioni della legge nazionale applicabile, né di escluderla nei casi in cui non può essere esclusa in forza di detta legge.
8. Obblighi dell'Utente per l'utilizzo del Sito
Nell'utilizzare il Sito l'Utente dichiara, accetta e garantisce che non terrà nessun comportamento diretto a:
a)	mettere a rischio la sicurezza del proprio Account o di quello di terzi;
b)	ottenere, con qualsiasi mezzo, username, password o altre informazioni riservate relative all'Account di altri Utenti; tracciare o cercare di tracciare l'origine di informazioni relative a qualsiasi Utente o visitatore del Sito;
c)	immettere nel Sito "cavalli di Troia", virus o altri software o programmi similari che possano interferire con il corretto funzionamento del sistema e dei dispositivi di terzi;
d)	creare una falsa identità tale da indurre altri in errore;
e)	interferire con, o interrompere i, Servizi;
f)	sfruttare il Sito o i servizi e le informazioni resi disponibili o offerti tramite il Sito allo scopo di rivelare qualsiasi informazione relativa a terzi, inclusi senza limitazione alcuna i dati di identificazione personale;
g)	sondare, esaminare o testare la vulnerabilità del Sito o di qualsiasi rete ad esso collegata, nonché di violarne la sicurezza o le misure di autenticazione;
h)	inserire nel Sito:
−	dati personali di terzi, informazioni o dati protetti da diritti spettanti a terzi senza averne la facoltà giuridica;
−	contenuti non aventi finalità esclusivamente didattica e/o di studio o che, comunque, ledano i diritti di terzi, quali, tra gli altri, i contenuti ingannevoli, offensivi, calunniosi, minacciosi, blasfemi, osceni, pornografici, razzisti, che possono arrecare danno, in qualsivoglia modo, a minori di età o comunque reprensibili;
−	materiale, informazioni o dati illeciti.
Alfabook si riserva il diritto di non pubblicare e/o rimuovere i contenuti che, a proprio insindacabile giudizio (e senza che ciò costituisca assunzione alcuna di responsabilità da parte di Alfabook), non siano adatti alle proprie linee editoriali ovvero non corrispondano alle finalità o agli standard qualitativi del Sito.
L'Utente si assume in via esclusiva ogni responsabilità, anche nei confronti di Alfabook, per il caricamento di qualsivoglia materiale che contenga virus o altri codici, file o programmi creati per interrompere, distruggere o limitare il funzionamento del Sito.
L'Utente, inoltre, si impegna a : 
a)	non registrarsi sul Sito con ruoli o categorie professionali a cui legittimamente non appartenga (registrarsi ad esempio come insegnante senza averne il diritto);
b)	non usare il Sito per lettere a catena, posta commerciale non richiesta, "spamming", richieste (di carattere commerciale o non-commerciale) o comunicazioni di grandi dimensioni di qualunque tipo, incluse, a titolo indicativo, liste di distribuzione a persone che non hanno concesso una specifica autorizzazione all'inclusione in tali liste;
c)	non creare un collegamento ipertestuale da siti da lui controllati al Sito senza la preventiva autorizzazione scritta da parte di Alfabook; d)	non fingere di essere un'altra persona o un rappresentante di un organismo, reale o fittizio, inclusi dipendenti o agenti di Alfabook o terzi che forniscono servizi collegati al Sito;
e)	non utilizzare nessun robot, spider, o altri dispositivi automatici o processi manuali per monitorare o copiare i contenuti del Sito o altri contenuti o informazioni in esso contenuti;
f)	non utilizzare il Sito o i relativi Contenuti per attività proibite dalla legge o dal presente Accordo, nonché di astenersi dal sollecitare lo svolgimento di qualsiasi attività illegale o in violazione dei diritti di Alfabook o di terzi.
Qualora l'Utente, o chiunque utilizzi l'Account dell'Utente, non rispettasse, ovvero Alfabook avesse elementi convincenti per ritenere che l'Utente non rispetti le previsioni del presente Accordo o altra disposizione disciplinante i servizi forniti mediante il Sito, Alfabook, a propria discrezione e senza necessità di preavviso, avrà facoltà di: (i) risolvere il presente Accordo e/o di chiudere l'Account dell'Utente prendere qualsiasi misura ritenuta necessaria o appropriata, dall'emissione di un avvertimento fino alla revoca del diritto dell'Utente all'uso dei Servizi e al coinvolgimento delle autorità competenti.
9. Termini e condizioni ulteriori relativi Scuolabook Network
Scuolabook Network può offrire caratteristiche interattive che permettono di inviare materiale (inclusi link a contenuti di terzi) accessibili e visibili dagli altri Utenti di Scuolabook Network. Ferme le altre condizioni previste nel presente Accordo, l'Utente assume gli impegni di seguito previsti.
L'Utente accetta che qualsiasi utilizzo di tali caratteristiche, incluso qualsiasi materiale dallo stesso inviato avvenga sotto la sua unica responsabilità, non costituisca violazione dei diritti di terzi o di qualsiasi norma di legge, non contribuisca o incoraggi condotte illegali, o risulti altrimenti osceno. L'Utente si impegna, pertanto, a:
a)	non utilizzare le funzioni di condivisione per condividere contenuti o materiali di cui non sia titolare o per il quale non sia stato autorizzato alla pubblicazione dagli aventi diritto ovvero, in generale, in violazione di diritti di terzi;
b)	non utilizzare le funzioni social presenti sulla piattaforma Scuolabook Network per mettersi in contatto con nuove persone tramite messaggi o inviti non attesi;
c)	non utilizzare le funzioni social offerte dai servizi per scopi differenti dalla didattica.
L'Utente mantiene i propri diritti sui contenuti e sui materiali dallo stesso pubblicati o visualizzati tramite Scuolabook Network; tuttavia, per effetto della loro pubblicazione, l'Utente concede ad Alfabook una licenza non esclusiva, irrevocabile, perpetua, sublicenziabile e libera da royalty ad utilizzare, copiare, riprodurre, pubblicare, gestire, trasmettere e distribuire i contenuti pubblicati dall'Utente nell'ambito dell'utilizzo di Scuolabook Network.
Alfabook si riserva il diritto di non affiggere o pubblicare il materiale, e di cancellare, rimuovere o correggere il materiale, in ogni momento, a propria discrezione, senza preavviso o responsabilità.
Alfabook ha il diritto, ma non l'obbligo, di monitorare qualsiasi materiale inviato dall'Utente, fornito o altrimenti messo a disposizione su Scuolabook Network, di investigare su qualsiasi apparente o riferita violazione del presente Accordo e di adottare ogni iniziativa che Alfabook ritenga opportuna, a propria esclusiva discrezione.
Alfabook declina, quindi, ogni responsabilità in caso di violazione da parte dell'Utente del diritto di autore. Nel caso di contenuto oggetto di presunta violazione del diritto d'autore, Alfabook si riserva di agire a tutela dello stesso rimuovendo il contenuto senza notifica di preavviso all'Utente e a sua unica discrezione. Contestualmente verrà avviata una e-mail di notifica all'Utente responsabile della violazione.
10. Obblighi dell'Utente per l'utilizzo dell'Account
I Materiali e i Servizi del Sito sono fruibili mediante l'utilizzo dell'Account. 
L'Account assegnato all'Utente è strettamente personale e non cedibile. L'Utente è tenuto a mantenere riservato il proprio Account e ad attenersi alla massima diligenza nell'uso e nella custodia dello stesso. A tal fine, l'Utente si impegna a prendere tutte le precauzioni necessarie per garantire che l'Account rimanga sicuro e riservato e ad informare immediatamente Alfabook nel caso in cui abbia motivo di credere che l'Account sia, o presumibilmente stia per essere, utilizzato in modo non autorizzato. 
Pertanto - nei limiti consentiti dalle disposizioni di legge applicabili - l'Utente accetta di essere ritenuto responsabile di tutte le attività che verranno effettuate con il proprio Account. 
In caso di smarrimento, di furto o di fondato timore che la propria password, il proprio username o il proprio codice di accesso siano venuti a conoscenza di terzi, l'Utente è tenuto a darne immediata comunicazione a Alfabook affinché lo stesso provveda, nel minore tempo tecnicamente richiesto, ad assegnarne di nuovi. 
Salve le norme inderogabili di legge, Alfabook non è in ogni caso responsabile dei danni che potrebbero derivare all'Utente e/o ai terzi per l'uso improprio dell'Account.
11. Indennizzo
L'Utente accetta di indennizzare e di tenere Alfabook e le sue società controllate, collegate, i responsabili, i direttori, gli agenti e i dipendenti manlevati da rivendicazioni o richieste, incluse spese legali, avanzate da terzi, dovute o derivanti dal mancato rispetto da parte dell'Utente del presente Accordo o di documenti inclusi per riferimento, o dalla violazione di leggi o di diritti di terzi. La mancata azione da parte di Alfabook in conseguenza del mancato rispetto dell'Utente o di altri non costituirà in alcun modo rinuncia al diritto di agire per violazioni susseguenti o simili.
12. Sicurezza
Alfabook assicura la segretezza e la sicurezza di tutti i contenuti di sua gestione. L'infrastruttura di network security di Alfabook è protetta da firewall. I dati, le pubblicazioni online e le annotazioni non possono essere viste da nessuno senza l'username e la password e gli opportuni codici di accesso. La password è un elemento del sistema di sicurezza di Alfabook. Acquistare nel nostro Sito garantisce inoltre la sicurezza del pagamento e il rispetto della legge sulla privacy.
13. Prezzi e modalità di pagamento
I prezzi sono quelli indicati sul Sito al momento della connessione e calcolati in base alla tipologia e quantità dei Materiali e/o Servizi. Alfabook si riserva il diritto di modificare i prezzi in ogni momento, ma si impegna in ugual misura ad applicare i prezzi indicati sul Sito al momento dell'effettuazione dell'ordine. Non si applicherà nessuna modifica di prezzo agli ordini in via di trattamento. I prezzi sono menzionati in Euro e includono l'IVA italiana. La fattura è inviata all'Utente all'indirizzo di posta elettronica da quest'ultimo comunicato.
Se un Materiale o un Servizio diventa non disponibile dopo il completamento dell'ordine di acquisto ma prima del download, l'Utente avrà diritto esclusivamente al rimborso del prezzo del Materiale o del Servizio non disponibile. Se problemi tecnici impediscono o ritardano senza un motivo ragionevole la consegna del Materiale o del Servizio, l'Utente avrà diritto esclusivamente alla sostituzione del Materiale o del Servizio, ovvero al rimborso del prezzo di acquisto, a discrezione di Alfabook.
Sul Sito i pagamenti sono e saranno protetti mediante un avanzato sistema di difesa dei dati di rete. Il pagamento con carta di credito avviene su un server sicuro gestito da società terza, specializzata e debitamente autorizzata ai sensi delle leggi vigenti a svolgere tale servizio. In particolare Alfabook utilizza, per la transazione interbancaria, il sistema MonetaWeb fornito da SETEFI, che ricevendo il numero di carta di credito del cliente attraverso il protocollo SSL (Secure Sockets Layer) a 128 bit, garantisce la massima protezione dei dati e delle comunicazioni. L'SSL si basa su un sistema di crittografia che protegge il contenuto delle comunicazioni e/o autentica l'identità del mittente di un messaggio. Il destinatario, usando una chiave uguale o diversa secondo i sistemi, provvede alla decodifica del messaggio cifrato. Alfabook non verrà pertanto mai ed in alcun modo a conoscenza del numero di carta di credito dell'Utente, ricevendo solo l'autorizzazione all'accettazione della carta, fornita dall'istituto bancario. Il tempo necessario per la transazione è di circa 10 secondi. Un breve messaggio finale conferma l'ordine effettuato.
14. Modalità di conclusione degli ordini – diritto di recesso – esclusione
Tutti gli ordini relativi a Materiali e/o Servizi (sia a pagamento che non a pagamento) sono effettuati tramite il Sito seguendo le istruzioni presenti nelle finestre di dialogo che appaiono, per ciascuna transazione, quando l'Utente attiva la procedura di acquisto. 
Fino al momento della digitazione da parte dell'Utente del tasto "Procedi" presente sulla pagina del sistema MonetaWeb fornito da SETEFI contenete i dati di acquisto e di pagamento, l'Utente ha la facoltà di modificare o annullare l'ordine. Dopo la digitazione del tasto "Procedi", l'ordine non è più annullabile né modificabile. La conclusione della transazione è confermata da Alfabook sul Sito a seguito dell'avvenuto pagamento secondo il sistema MonetaWeb fornito da SETEFI nonché mediante e-mail inviata all'indirizzo di posta elettronica dell'Utente.
L'Utente prende atto che il diritto di recesso è escluso, ai sensi dell'art. 59 lettera o) del Codice di Consumo (D. Lgs. 206/2005 e successive modificazioni e integrazioni), per gli acquisti di contenuti digitali mediante un supporto non materiale, effettuati tramite il Sito, se l'esecuzione è iniziata, previo accordo e accettazione dell'Utente stesso. 
Solo nel caso di chiari difetti di uno o più files su cui sono copiati i Materiali, e previo controllo tecnico da parte di Alfabook che lo confermi, sarà offerta all'Utente la possibilità di vedersi restituire il prezzo pagato entro 7 giorni dalla data dell'acquisto.
15. Modalità di fruizione dei contenuti digitali
Il servizio di fornitura dei contenuti digitali consente la fruizione dei contenuti digitali selezionati dall'Utente per il periodo di tempo specificato sul Sito.
La fruizione dei contenuti digitali presuppone la disponibilità da parte dell'Utente dei dispositivi hardware e software adeguati al funzionamento del Servizio. Alfabook non assume alcuna responsabilità nel caso di mancata fruizione del contenuto digitale per effetto della mancanza di disponibilità di tali dispositivi da parte dell'Utente.
16. Presentazione dei reclami
L'Utente può in ogni momento presentare reclami scrivendo a:
Alfabook S.r.l - via Cernaia, 25 - 10143 Torino: e-mail info@scuolabook.it
17. Legge applicabile, Giurisdizione e Foro competente
Ogni controversia relativa all'applicazione, esecuzione ed interpretazione del presente Accordo è sottoposta alla giurisdizione e alla Legge italiana. Gli eventuali conflitti di giurisdizione (es. soggetti con nazionalità diversa) sono disciplinati dal Regolamento CE 44/2001 del 22 dicembre 2000. 
Qualora l'Utente sia una persona fisica, che stipula il presente Accordo per scopi diversi dall'attività imprenditoriale o professionale eventualmente svolta (ossia sia un "consumatore"), il presente Accordo è altresì disciplinato dal Decreto legislativo 6 settembre 2005, n. 206 (Codice del Consumo), e successive integrazioni e modificazioni, per quanto applicabile. Inoltre, si conviene che, ai sensi dell'Art. 63 del Codice del Consumo, in tema di contratti on-line, ogni controversia sarà di esclusiva competenza del Giudice del luogo di residenza o domicilio del consumatore se ubicati nel territorio dello Stato italiano.
I termini inseriti nel presente Accordo o a cui si fa riferimento (inclusa, a titolo indicativo, l'Informativa sulla privacy online) costituiscono l'intero accordo tra Alfabook e l'Utente riguardo ai Servizi e ai Materiali offerti, sostituiscono ogni precedente accordo (scritto o orale) riguardante gli stessi e non potranno essere modificati se non per iscritto o rendendo tali modifiche disponibili sul Sito.
