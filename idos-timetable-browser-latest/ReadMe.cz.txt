[ From http://ttakt.chaps.cz/TTAktual/Win/Zip/IWIN.ZIP, extracted on 2016-09-04, copyrighted by CHAPS spol. s r.o. ]

=========
* Obsah *
=========

A. Úvod
B. Prohlížeč a jízdní řády
  1. Instalace
     a) Jednotlivý počítač
     b) Síť
     c) Poznámky
  2. Vlastnosti
     a) Základní vlastnosti aplikace
     b) Informace o jízdních řádech
     c) Startování jízdních řádů
     d) Okna otevíraná aplikací
     e) Okno Spojení
     f) Okno Příjezdy/odjezdy
     g) Okno Spoje
     h) Okno Zastávkové jízdní řády
  3. Tipy
  4. Odinstalace
C. Aktualizace dat
D. Kontakty


===========
* A. Úvod *
===========

Produkt IDOS Komplet je určen pro vyhledávání spojení a dalších informací
v jízdních řádech (JŘ) různých typů doprav. IDOS se skládá z prohlížeče
(soubor TT.exe), dat JŘ (soubory s příponou *.tt) a rozšiřujících modulů:

  - Vývěsky.

Součástí datových souborů mohou být:

  - mapové podklady (soubory s příponou ttm),
  - tarifní informace (soubory s příponou ttp),
  - doplňkové informace (soubory s příponou htm, jpg, gif, apod.).


==============================
* B. Prohlížeč a jízdní řády *
==============================

1. Instalace
============

Postup se liší v závislosti na tom, zda se jedná o instalaci
na jednotlivý počítač nebo o síťovou instalaci.

a) Jednotlivý počítač
---------------------

 1. Spusťtě instalátor (program Setup.exe, na instalačním médiu v adresáři \Setup).
 2. Instalátor zobrazí licenční ujednání k provozování zakoupeného
    software. Pokud s ujednáním nesouhlasíte, v instalaci nepokračujte.
 3. Dále vyberte cílový adresář.
 4. V průběhu instalace zadejte registrační číslo produktu.
 5. Poté vyberte jízdní řády či další položky, které se mají nainstalovat.
 6. V dalším kroku instalace zvolte, zdali chcete:
      - vytvořit zástupce k instalovaným JŘ na pracovní ploše
      - vytvořit zástupce k výběru JŘ v panelu Snadné spuštění
      - vytvořit asociaci souborů typu *.tt a prohlížečem jízdních řádů
 7. V závěru instlace Vás instalátor vyzve k otevření tohoto souboru
    ReadMe.txt se základními informacemi k programovému vybavení a k případnému
    spuštění programu (spustí se výběr jízdních řádů).

    V nabídce Start a na ploše (byla-li zvolena) se vytvoří zástupci
    jen pro následující instalované JŘ:
      - Vlaky,
      - Autobusy ČR,
      - Autobusy SR,
      - Brno - Integrovaný dopravní systém Jihomoravského kraje,
      - České Budějovice - MHD České Budějovice,
      - Hradec Králové - MHD Hradec Králové
      - Jihlava - MHD Jihlava
      - Karlovy Vary - MHD Karlovy Vary
      - Liberec - MHD Liberec,
      - Olomouc - MHD Olomouc,
      - Ostrava - MHD Ostrava,
      - Pardubice - MHD Pardubice
      - Plzeň - MHD Plzeň,
      - Praha - Pražská integrovaná doprava,
      - Ústí nad Labem - MHD Ústí nad Labem
      - Zlín a Otrokovice - MHD Zlín a Otrokovice
      - Letový řád,
      - Vlaky a Autobusy
      - Vlaky a Autobusy + MHD Brno, Ostrava, Praha
      - IDOS - výběr jízdních řádů.
    V panelu Snadné spuštění se vytváří pouze zástupce pro výběr jízdních řádů.

b) Síť
------

 1. Soubor s instalátorem (Setup.exe) nakopírujte na sdílený disk serveru.
 2. Ze serveru nebo z klientské stanice spusťte instalátor (program Setup.exe).
 3. Instalátor zobrazí licenční ujednání k provozování zakoupeného
    software. Pokud s ujednáním nesouhlasíte, v instalaci nepokračujte.
 4. Dále vyberte cílový adresář.
 5. V průběhu instalace zadejte registrační číslo produktu.
 6. Poté vyberte jízdní řády či další položky, které se mají nainstalovat.
 7. V dalším kroku instalace zvolte, zdali chcete:
      - vytvořit zástupce k instalovaným JŘ na pracovní ploše
      - vytvořit zástupce k výběru JŘ v panelu Snadné spuštění
      - vytvořit asociaci souborů typu *.tt a prohlížečem jízdních řádů
 8. V závěru instlace Vás instalátor vyzve k otevření tohoto souboru
    ReadMe.txt se základními informacemi k programovému vybavení a k případnému
    spuštění programu (spustí se výběr jízdních řádů).
   
    V nabídce Start a na ploše (byla-li zvolena) se vytvoří zástupci
    jen pro následující instalované JŘ:
      - Vlaky,
      - Autobusy ČR,
      - Autobusy SR,
      - Brno - Integrovaný dopravní systém Jihomoravského kraje,
      - České Budějovice - MHD České Budějovice,
      - Hradec Králové - MHD Hradec Králové
      - Jihlava - MHD Jihlava
      - Karlovy Vary - MHD Karlovy Vary
      - Liberec - MHD Liberec,
      - Olomouc - MHD Olomouc,
      - Ostrava - MHD Ostrava,
      - Pardubice - MHD Pardubice
      - Plzeň - MHD Plzeň,
      - Praha - Pražská integrovaná doprava,
      - Ústí nad Labem - MHD Ústí nad Labem
      - Zlín a Otrokovice - MHD Zlín a Otrokovice
      - Letový řád,
      - Vlaky a Autobusy
      - Vlaky a Autobusy + MHD Brno, Ostrava, Praha
      - IDOS - výběr jízdních řádů.
    V panelu Snadné spuštění se vytváří pouze zástupce pro výběr jízdních řádů.
 9. Pokud probíhala instalace z klientské stanice, instalátor vytvoří v
    adresáři programu Setup.exe dávku SetupNet.bat pro instalaci
    zástupců na ostatní stanice v síti. Pokud se provádí instalace
    přímo na serveru, je nutno tuto dávku vytvořit ručně. Měla by
    obsahovat volání programu Setup.exe s cestou k instalovaným JŘ
    jako parametr programu, např.
    \\Server\Instalace\IDOS\Setup.exe \\Server\Aplikace\IDOS.
10. Pro instalaci na klientské počítače postupně na každé
    stanici v síti spusťte dávku SetupNet.bat (z bodu 9). V tomto případě
    instalátor od uživatele vyžaduje již jen potvrzení vytvoření zástupců
    na pracovní ploše a v panelu Snadné spuštění. Kromě zástupců se instalátor
    pokouší instalovat i písmo Timetable.

c) Poznámky
-----------

- Na síť lze instalovat pouze síťovou verzi produktu.

- Všechny soubory aplikace se instalují do zadaného cílového adresáře
  a jeho podadresářů. Prohlížeč jízdních řádů vyžaduje operační systém
  Windows 2000 nebo vyšší. Na starších operačních systémech instalátor
  nainstaluje starší verzi aplikace, která však již není udržována (některé
  věci v ní nebudou fungovat správně - např. zobrazování cen). Starší verze
  aplikace vyžaduje systémovou knihovnu ComCtl32.dll ve verzi minimálně 4.71.
  Knihovnu ComCtl32.dll instalátor NEINSTALUJE.

- V případě dodávky IDOS (platforma Windows) na CD-ROM lze prohlížeč spouštět
  přímo na CD-ROM z podadresáře \IDOS. Pouze v případě, že na počítači instalován
  starší operační systém než Windows 2000, není přímé spuštění prohlížeče možné
  (viz. předchozí poznámka).

- V případě dodávky IDOS prostřednictvím internetu (obsahuje instalátor pouze
  JŘ vlakové a autobusové dopravy), lze data dalších JŘ získat stažením z adresy
  http://www.chaps.cz/cs/download/idos. Postup při instalaci (resp. aktualizaci)
  dalších souborů, je popsán na příslušné internetové stránce.

- Pokud již máte na vašem počítači instalovánu předchozí verzi IDOS,
  zadejte opět stejný cílový adresář. Instalátor upraví stávající registaační klíč
  (soubor TT.TTK) tak, aby šly zavádět staré i nové jízdní řády.

- Jestliže je Vaše síť tvořena systémem Novell Netware, pak může na některých
  stanicích v síti docházet k chybovému hlášení "Chyba 27". V takovém případě
  nám zašlete na adresu idos@chaps.cz Váš soubor s registračním klíčem 
  (soubor TT.TTK  - nachází se v adresáři aplikace) a my Vám pošleme opravný
  soubor, který problém vyřeší.


2. Vlastnosti
=============

a) Základní vlastnosti aplikace
-------------------------------

IDOS umožňuje:

- pracovat s JŘ vlaků, autobusů, MHD a letovými řády
- nahrát jeden nebo více JŘ současně, přičemž se JŘ automaticky propojí, tzn. že
  lze hledat spojení se současným použitím spojů z několika různých JŘ
- vyhledat optimální spojení s přestupy při respektování časových
  omezení na jízdu spojů
- vyhledat následující/předcházející spojení, zpáteční spojení,
  spojení s pozdějším odjezdem z přestupního bodu
- získávat informace o příjezdech/odjezdech spojů
- získávat podrobné informace o spojích
- tisk informací na tiskárnu i do souboru na disk
- současně otevřít až tři okna pro vyhledání spojení, tři okna
  pro příjezdy/odjezdy, tři okna se seznamem spojů a tři okna
  se zastávkovými JŘ
- další funkce.

b) Informace o jízdních řádech
------------------------------

Pro pohodlnou práci obsahuje každý JŘ jeden nebo více seznamů objektů,
které pak mohou sloužit jako výchozí nebo cílové body pro hledání spojení a
výpisy příjezdů/odjezdů. Například to mohou být seznamy měst a obcí
(JŘ vlaků a autobusů), zastávek, ulic (MHD), apod.

Zastávky autobusové dopravy jsou pojmenovány podle konvence, která rozděluje
název zastávky na tři části oddělené čárkou. První část vyjadřuje název obce,
druhá část vyjadřuje název části obce a třetí část je místní označení zastávky
(např. Praha,Bílá Hora,Bílý Beránek). Prostřední nebo poslední část názvu mohou
chybět (např. Praha,,Radlická METRO). Seznam obcí a částí obcí obsažený
v JŘ respektuje tuto skutečnost. Zvolíte-li tedy obec Praha, připouštíte
všechny zastávky, které mají před první čárkou obec Praha. Zvolíte-li část
obce Praha, připouštíte všechny zastávky, které mají před první čárkou
obec Praha a současně prostřední část názvu zastávky je prázdná
(je to tedy jakási "vnitřní" Praha). V seznamu části obcí můžete nalézt
např. část obce Praha, Bílá Hora (obsahuje zastávky Praha,Bílá Hora a
Praha,Bílá Hora,Bílý Beránek), pro snadnější vyhledávání se tato část obce
objevuje v seznamu ještě jednou jako Bílá Hora/Praha.

Vlakové stanice jsou přiřazeny do obcí a částí obcí podle jejich katastrální
příslušnosti do dané obce či části obce.

Za názvy obcí se v hranatých závorkách vypisují MPZ států a SPZ okresů.
Ve výchozím stavu se pro lepší odlišení vypisují SPZ a MPZ pouze u zahraničních
měst a obcí nebo pro rozlišení u měst a obcí se stejnými názvy.

Pokud se nahraje současně několik JŘ vlaků, autobusů nebo MHD, tyto JŘ se
automaticky propojí a lze s nimi pracovat jako s jedním JŘ.

Např. pokud se nahrají současně JŘ:

  - Vlaky 2009/2010 a Autobusy 2009/2010 lze vyhledávat spojení, která
    obsahují přestupy z vlaků na autobusy a naopak, vytvoří se jeden společný
    seznam měst a obcí pro zadávání výchozích a cílových bodů spojení, atd.

  - Vlaky 2008/2009 a Vlaky 2009/2010 lze hledat současně spojení podle
    starého i nového grafikonu vlakové dopravy (v jednom spojení mohou být
    použity vlaky ze starého i nového grafikonu).

c) Spouštění aplikace
---------------------

Práci s aplikací IDOS zahájíte spuštěním programu TT.exe. Jako parametr
programu lze zadat názvy (včetně cesty) jednoho nebo více JŘ
(soubory s příponou *.tt), které se mají zavést. Pokud se jméno souboru
s JŘ nezadá, aplikace vyhledá dostupné JŘ a v případě, že je k dispozici pouze
jeden, rovnou jej zavede. Pokud je dostupných JŘ více, dá program jejich
nabídku. Instalátor aplikace vytváří zástupce k některým (nejdůležitějším) z instalovaných
JŘ automaticky.

Další parametry programu ovlivňují okno, které se otevře jako první po startu programu:

  /w:c otevře se okno Spojení (výchozí)
  /w:a otevře se okno Příjezdy/odjezdy
  /w:t otevře se okno Spoje
  /w:z otevře se okno Zastávkové JŘ

Výpis všech startovacích parametrů programu získáte zadáním "TT.exe /?".

d) Okna otevíraná aplikací
--------------------------

IDOS pracuje s těmito základními typy oken:

- Spojení
- Příjezdy/odjezdy
- Spoje
- Zastávkové JŘ (je dostupné pouze pro JŘ MHD).

Práce s okny aplikace se řídí těmito základními pravidly:

- Každý typ základního okna lze otevřít maximálně 3×; to umožňuje
  současně vyhledávat a porovnávat různá spojení, odjezdy z různých
  objektů, apod.
- Při přechodu mezi okny dobře poslouží kontextové nabídky,
  vyvolávané klepnutím pravým tlačítkem myši.
- Možnosti pro vyhledávání spojení se nastavují pro každé okno nezávisle.
- Ostatní volby z menu (způsob formátování datumových poznámek, barvy
  spojů, apod.) jsou globální a ovlivňují všechna okna programu.
- Záhlaví okna vždy vyjadřuje stručnou informaci o obsahu okna a
  případně názvy používaných JŘ.
- Pod záhlavím je nabídka a panel nástrojů, které jsou individuální pro
  každé okno. Panel nástrojů lze skrýt, zobrazit včetně popisných
  textů u ikon funkcí nebo popisné texty skrýt.
- Průběžné nápovědy a stavové informace se zobrazují na stavovém
  řádku ve spodní části okna.
- Aplikace se ukončí zavřením všech oken nebo volbou Konec v nabídce
  Soubor.

e) Okno Spojení
---------------

Okno je určeno pro vyhledávání přímých spojení a spojení s přestupy.

V okně spojení se zadává:

- výchozí objekt cesty (Z),
- cílový objekt cesty (Do),
- objekt, přes který má procházet hledané spojení (Přes),
- datum cesty (Datum),
- požadovaný čas odjezdu z výchozího objektu (Čas odjezdu) nebo
- požadovaný čas příjezdu do cílového objektu (Čas příjezdu).

Výchozí, cílový a objekt Přes je možné zadat:

- nastavením kurzoru do některé z položek Z, Do, Přes se objeví panel
  předvoleb s výběrem seznamů objektů (města a obce, části měst a
  obcí, atd.). Vyberte typ hledaného objektu a pak typujte písmena
  jeho názvu. Při typování znaků se seznam předvoleb přepíše názvy
  prvních devíti objektů, které vyhovují zadané masce. Jakmile se na
  panelu objeví hledaný objekt, lze jej dosadit jeho číselnou volbou
  nebo klepnutím myší
- nastavením kurzoru do příslušné položky a dosazením z předvoleb
- z menu pomocí Úpravy/Nastavení Z nebo Úpravy/Nastavení Do nebo
  Úpravy/Nastavení Přes. V dialogu, který se po volbě zobrazí, je
  nutné nejprve zvolit typ (seznam) hledaného objektu a pak typovat
  masku jeho názvu.

Datum odjezdu/příjezdu se zadává:

- zapsáním data do položky Datum
- zobrazením kalendáře z menu Zobrazit/Kalendář a výběrem data
  nebo dne podle kategorií v záložce Den. Datum je možné zadat pouze
  v intervalu platnosti JŘ.

Čas odjezdu/příjezdu:
- zadává se vždy jen jeden z časů
- hledá se buď spojení s odjezdem po zadaném čase nebo s příjezdem do
  zadaného času.

Požadovaná spojení se vyhledají stiskem tlačítka Vyhledat (klávesa F2).
Metoda pro vyhledání spojení je ovlivněna řadou parametrů,
které se nastavují v dialogu Možnosti. Informace k jednotlivým parametrům
nejlépe získáte z kontextové nápovědy aplikace (klávesa F1).

Seznam vyhledaných spojení uspořádaný vzestupně podle časů odjezdu
(pokud byl zadán čas odjezdu) nebo časů příjezdu (pokud byl zadán čas
příjezdu), se zobrazí ve střední části okna spojení. K vyhledaným
spojením se časově následující spojení naleznou pomocí Vyhledat/Další
spojení, časově předchozí spojení pomocí Vyhledat/Předchozí spojení.
Předchozí i následující spojení se v seznamu spojení zařadí časově na
správné místo.

Ke spojení jako celku i k jednotlivým spojům se ve spodní části okna
vypisují poznámky. Barva ikon odlišuje tyto typy poznámek:

- fialová
  - výchozí a cílovou zastávku spoje s časy odjezdu a příjezdu
- červená
  - časové omezení na jízdu spojení/spoje
- zelená
  - název linky, dopravce
- modrá
  - informační poznámky.

Seznam spojení je možné zobrazit ve třech úrovních podrobností.
Na první úrovni je zobrazen název výchozí a cílové zastávky s časy
odjezdu, příjezdu, s celkovou dobou a délkou jízdy a seznamem
použitých typů spojů. Na druhé úrovni jsou navíc uvedeny přestupní
zastávky a časy přestupů. Na třetí úrovni je zobrazena průběžná trasa
spoje s časy. Pro přepnutí všech spojení v seznamu spojení z první
na druhou úroveň slouží volba Zobrazit/Seznam spojení/Rozšířený formát
spojení (Ctrl+plus,Ctrl+šipka vpravo), pro přepnutí z druhé na první
úroveň volba Zobrazit/Seznam spojení/Základní formát spojení
(Ctrl+mínus,Ctrl+šipka vlevo). Pro přepínání jednoho spojení z první
na druhou a třetí úroveň slouží volba Zobrazit/Spojení/Rozšířený
formát spojení (plus,šipka vpravo), pro přepínání z třetí na druhou
a první úroveň volba Zobrazit/Spojení/Základní formát spojení
(mínus,šipka vlevo).

Pro vyhledání cesty zpět je možné použít volbu pro vzájemnou výměnu
výchozího a cílového objektu z menu Úpravy/Výměna Z a Do. Vyhledání
cesty zpět je možné též pomocí volby Cesta zpět kontextového menu
(klepnutí pravým tlačítkem myši na spojení). V tomto případě se spojení
vyhledá a zobrazí v novém okně. Kontextové menu kromě jiného ještě
dovoluje najít spojení s pozdějším odjezdem v přestupní zastávce,
případně nastavit jinou přestupní zastávku, jde-li o souběh spojů.

V seznamu spojení lze pomocí volby Úpravy/Označit spojení označit
spojení pro tisk a pak pomocí Soubor/Tisk vytisknout některým z těchto
způsobů:

- na tiskárnu v grafickém módu Windows
- na tiskárnu ve znakovém módu
- do souboru ve formátu txt, rtf a html.

f) Okno Příjezdy/odjezdy
------------------------

Okno je určeno pro zobrazení příjezdů/odjezdů z/do vybraného objektu a
přímých spojení mezi dvěma objekty pro jeden JŘ. V případě, že je
k dispozici více JŘ, k přepínání mezi nimi slouží volba Soubor/Jízdní
řád.

V okně Příjezdy/odjezdy se zadává:

- výchozí objekt (Z)
- cílový objekt (Do)
- datum (Datum).

Pro zadávání položek platí stejná pravidla jako pro položky v okně
Spojení. Seznam odjezdů/příjezdů se získá stiskem tlačítka Vyhledat.
Podle toho, které z položek Z/Do jsou vyplněny, se zobrazí:

- Z: vyplněno,   Do: nevyplněno:
      • seznam odjezdů
- Z: nevyplněno, Do: vyplněno:
      • seznam příjezdů
- Z: vyplněno,   Do: vyplněno:
      • seznam přímých spojení, podle volby Vyhledat/Příjezdy se
        zobrazí buď odjezdy z objektu Z do objektu Do nebo
        příjezdy do objektu Do z objektu Z.

Seznamy jsou uspořádány vzestupně podle časů odjezdu/příjezdu z
výchozího/cílového objektu. V seznamech je možné vyhledávat spoje
podle čísel nebo názvů. Volbou Vyhledat/Možnosti se dají
zakázat/povolit kategorie spojů, které se v seznamech mají zobrazit.
Seznam příjezdů/odjezdů je možné pomocí volby Soubor/Tisk vytisknout.

g) Okno Spoje
-------------

Okno je určeno pro zobrazení seznamu všech spojů jednoho JŘ. V
případě, že je k dispozici více JŘ, k přepínání mezi nimi slouží volba
Soubor/Jízdní řád. Spoj lze pomocí volby Vyhledat/Hledat vyhledat
podle čísla i názvu. Volbou Vyhledat/Možnosti se dají zakázat/povolit
kategorie spojů, které se v seznamu zobrazí. Spoj, na kterém je
kurzor, je možné pomocí volby Soubor/Tisk vytisknout.

h) Okno Zastávkové jízdní řády
------------------------------

Okno je dostupné pouze pro JŘ MHD. V případě, že je k dispozici více JŘ,
k přepínání mezi nimi slouží volba Soubor/Jízdní řád.

V okně Zastávkové jízdní řády se zadává:

- linka
- datum
- směr (nabídka směrů závisí na zadané lince a datumu).

Po stisknutí tlačítka vyhledat se zobrazí v levé části seznam zastávek
pojížděných linkou v daném směru. Seznam se nastaví na zastávku, která
se najde na seznamu předvoleb (v pořadí 1 až 9), pokud se nenajde
žádná, nastaví se na první zastávku na seznamu. V pravé části se pak
zobrazí časy odjezdů uspořádané podle hodin 0 až 23. V seznamu
poznámek se objevují vysvětlivky ke zkratkám použitým u zastávek
(fialové ikony) a u odjezdových časů (modré ikony).


3. Tipy
=======

a) Změna seznamu pro výběr objektu z klávesnice
-----------------------------------------------

Pokud JŘ obsahují více seznamů (typů objektů), je nutno před volbou
objektu Z/Do/Přes nastavit seznam, z něhož chceme vybírat. Lze jej
nastavit myší nebo klávesovou zkratkou Ctrl-PgUp, Ctrl-PgDn.

b) Zadávání masky ke hledanému objektu
--------------------------------------

Při zadávání masky lze postupovat několika způsoby:

- zadáním začátku názvu objektu,
  např. masce "prah" vyhovuje "Praha,Běchovice"
- zadáním začátků slov názvu (tato metoda je nejefektivnější),
  např. masce "p f u" vyhovuje "Praha,,Florenc ÚAN"
- zadáním textu obsaženého v názvu (na začátku masky zadejte hvězdičku)
  např. masce "*praded" vyhovuje "Rudná p.Pradědem".

Při porovnávání zadané masky s názvem hledaného objektu se nerozlišuje
mezi velkými a malými písmeny. Pokud maska obsahuje diakritická
znaménka (háčky a čárky), respektují se, jinak se při porovnávání
diakritika ignoruje,
např. masce "kosice" vyhovuje "Kosice" i "Košice",
      masce "košice" vyhovuje pouze "Košice".

Na panelu předvoleb se automaticky zobrazuje prvních devět objektů
s názvem vyhovujícím masce. Pokud chcete vidět další objekty
vyhovující masce použijte klávesu PgDn, klávesou PgUp se pak vrátíte
k předchozí nabídce.

c) Používání předvoleb
----------------------

Aplikace nabízí možnost definování až devíti předvoleb očíslovaných
číslicemi 1 až 9. Předvolbou mohou být objekty typu město (např. Praha),
část města (např. Ostrava,Hrabůvka), stanice (např. Praha hl.n.), ap.

Při vytváření předvoleb lze postupovat několika způsoby:

- volbou menu Úpravy/Předvolby
- dosazením požadovaného objektu do Z, Do nebo Přes a následným
  klepnutím pravým tlačítkem myši na pozici panelu předvoleb, do
  které chceme dosadit předvolbu
- nejrychleji dosazením požadovaného objektu do Z, Do nebo Přes a
  následným klepnutím myší se zmáčknutou klávesou Ctrl na pozici
  panelu předvoleb, do které chceme dosadit předvolbu.

d) Označování objektů dostupných vlakem a autobusem
---------------------------------------------------

Pokud jsou současně zavedeny JŘ vlaků a autobusů, objevují
se u obcí a částí obcí značky, které indikují dostupnost vlakovou
a autobusovou dopravou. Pro vlakovou dopravu se používá čtvereček, pro
autobusovou dopravu kolečko.

e) Nastavení objektu
--------------------

Objekty typu obec nebo část obce obsahují typicky několik vlakových
stanic a autobusových nádraží. Pokud se takový objekt použije jako
výchozí bod pro hledané spojení, lze spojení nastoupit v libovolné
zastávce v této obci. Pokud chcete zobrazit zastávky obsažené
v objektu, použijte volbu Úpravy/Nastavení objektu (Ctrl-I), která
přehledně zobrazí obsažené zastávky rozdělené podle JŘ.
Zastávky se zobrazují v pořadí podle priority použití na spojení
(favorizované zastávky jsou nahoře). V tomto okamžiku máte rovněž
možnost některou zastávku v objektu zakázat. Například jestliže
v městě Praha zakážete vlakovou stanici Praha Masarykovo n., pak se
při spojeních z města Praha nikdy nebude vyjíždět z tohoto nádraží.
Toto nastavení je v aplikaci společné pro všechna otevřená okna a
pro další spuštění aplikace se neuchovává.

f) Klávesové zkratky použitelné na seznamu spojení
--------------------------------------------------

+-----------------------------------------+------------------------------------+
| Zobrazit rozšířený formát spojení       | Plus nebo Šipka vpravo             |
+-----------------------------------------+------------------------------------+
| Zobrazit základní formát spojení        | Mínus nebo Šipka vlevo             |
+-----------------------------------------+------------------------------------+
| Zobrazit rozšířený formát               | Ctrl+Plus nebo Ctrl+Šipka vpravo   |
| pro všechna nalezená spojení            |                                    |
+-----------------------------------------+------------------------------------+
| Zobrazit základní formát                | Ctrl+Mínus nebo Ctrl+Šipka vlevo   |
| pro všechna nalezená spojení            |                                    |
+-----------------------------------------+------------------------------------+
| Přepnout mezi základníma rozšířeným     | Enter                              |
| formátem jednoho spojení                |                                    |
+-----------------------------------------+------------------------------------+
| Přepnout mezi základníma rozšířeným     | Ctrl+Enter                         |
| formátem všech spojení                  |                                    |
+-----------------------------------------+------------------------------------+
| Pohybovat se po řádcích                 | Šipka dolů nebo Šipka nahoru       |
+-----------------------------------------+------------------------------------+
| Přesunout se na další spojení           | Ctrl+Šipka dolů                    |
+-----------------------------------------+------------------------------------+
| Přesunout se na předcházející spojení   | Ctrl+Šipka nahoru                  |
+-----------------------------------------+------------------------------------+
| Označit (zrušit označení) spojení       | Mezera                             |
| pro tisk                                |                                    |
+-----------------------------------------+------------------------------------+
| Označit (zrušit označení) všech         | Ctrl+Mezera                        |
| spojení pro tisk                        |                                    |
+-----------------------------------------+------------------------------------+
| Vymazat spojení ze seznamu              | Delete                             |
+-----------------------------------------+------------------------------------+
| Zamknout (zrušit zámek) spojení         | Insert                             |
+-----------------------------------------+------------------------------------+
| Zamknout (zrušit zámek) všech spojení   | Ctr+Insert                         |
+-----------------------------------------+------------------------------------+
| Vyhledat další spojení                  | F3                                 |
+-----------------------------------------+------------------------------------+
| Vyhledat předchozí spojení              | F4                                 |
+-----------------------------------------+------------------------------------+
| Detaily jízdného                        | Ctrl+J                             |
+-----------------------------------------+------------------------------------+
| Zobrazit spojení na mapě                | Ctrl+M                             |
+-----------------------------------------+------------------------------------+

g) Ovládání seznamu spojení myší
--------------------------------

+--------------------------------------+---------------------------------------+
| Zobrazit rozšířený formát spojení    | Přesuňte ukazatel myši nad čas        |
|                                      | odjezdu. Jakmile se změní na          |
|                                      | šipku se znaménkem "plus", klepněte   |
+--------------------------------------+---------------------------------------+
| Zobrazit základní formát spojení     | Přesuňte ukazatel myši nad čas        |
|                                      | příjezdu. Jakmile se změní na         |
|                                      | šipku se znaménkem "mínus", klepněte  |
+--------------------------------------+---------------------------------------+
| Zobrazit rozšířený formát            | Přesuňte ukazatel myši do záhlaví     |
| pro všechna nalezená spojení         | seznamu spojení nad sloupec odjezdů   |
|                                      | a klepněte                            |
+--------------------------------------+---------------------------------------+
| Zobrazit základní formát             | Přesuňte ukazatel myši do záhlaví     |
| pro všechna nalezená spojení         | seznamu spojení nad sloupec příjezdů  |
|                                      | a klepněte                            |
+--------------------------------------+---------------------------------------+
| Označit spojení pro tisk             | Přesuňte ukazatel myši vlevo před     |
|                                      | nalezené spojení a klepněte           |
+--------------------------------------+---------------------------------------+
| Označit všechna spojení pro tisk     | Přesuňte ukazatel myši do záhlaví     |
|                                      | seznamu spojení nad obrázek tiskárny  |
|                                      | a klepněte                            |
+--------------------------------------+---------------------------------------+
| Zamknout (zrušit zámek) spojení      | Přesuňte ukazatel myši vpravo za      |
|                                      | nalezené spojení a klepněte           |
+--------------------------------------+---------------------------------------+
| Zamknout (zrušit zámek)              | Přesuňte ukazatel myši do záhlaví     |
| všech spojení                        | seznamu spojení nad obrázek zámku     |
|                                      | a klepněte                            |
+--------------------------------------+---------------------------------------+

h) Vyvolání nápovědy ke zkratkám poznámek a typům spojů
-------------------------------------------------------

Nápovědu ke zkratkám poznámek, které se objevují ve sloupci Poz. a ke
zkratkám typů spojů, získáte přesunutím kurzoru myši nad příslušný
text. Po prodlevě se objeví bublinová nápověda (tooltip) s textem poznámky
nebo s názvem typu spoje. Pokud vás tyto nápovědy při práci obtěžují,
lze je vypnout volbou Zobrazit/Nápovědy.

i) Preference vlaků před autobusy
---------------------------------

Pokud se zavedou současně vlakové a autobusové JŘ, aplikace
při prvním spuštění automaticky nastaví v okně "Možnosti - spojení"
preferenci vlaků před autobusy. V tomto případě se při vyhledání
spojení používají mezi městy, do kterých jede vlak, výhradně vlaková
spojení (s výjimkou přímých spojení). Jestliže vám toto nastavení
nevyhovuje, vypněte jej.

j) Rychlost vyhledání spojení
-----------------------------

Rychlost vyhledání spojení závisí na HW vybavení počítače a na
nastavení programu. Z HW vybavení je důležité zejména množství
instalované paměti RAM.

Pokud běží na vašem počítači vyhledání spojení velmi pomalu, zkuste:

- zkrátit interval pro hledání spojení nebo snížit maximální počet
  přestupů (dialog "Možnosti - spojení", záložka Parametry)
- zkrátit maximální čas na přestup (záložka Další parametry)
- omezit množství zastávek, obsažených ve výchozím objektu, např.
  místo spojení z města Praha hledejte spojení z části města Praha
  nebo omezte množství zastávek ve výchozím objektu volbou
  Úpravy/Nastavení objektu.

k) Zobrazování parametrů ve stavovém řádku
------------------------------------------

Na stavovém řádku okna Spojení se vpravo zobrazují hlavní aktuální
parametry používané při hledání spojení. Nápovědu k těmto parametrům
získáte nastavením kurzoru myši nad příslušný text. Po prodlevě se objeví
bublinová nápověda (tooltip) s vysvětlujícím textem. Snadným způsobem změny
těchto parametrů je klepnutí pravým tlačítkem myši na příslušných parametrech.

l) Používání kontextových nabídek
---------------------------------

Na většině vypisovaných informací jsou k dispozici kontextové
nabídky. Nabídky se vyvolají klepnutím pravým tlačítkem myši nebo
z klávesnice kombinací Shift-F10 nebo na klávesnici Windows klávesou
vlevo od pravé klávesy Ctrl.

m) Značky na ikonách spojů u vlakového JŘ
-----------------------------------------

Na ikonách vlaků v oknech Příjezdy/odjezdy a Spoje se objevují též:

- obrázek vagónku v levém dolním rohu
  jedná se o umělý vlak vytvořený z přímých vozů
- tečka v levém dolním rohu
  jedná se o variantu vlaku, která vyjadřuje odlišnou trasu jízdy v
  některých dnech.

n) Tisky informací
------------------

Informace lze z aplikace tisknout trojím způsobem:

- na tiskárnu systémem Windows (výchozí volba)
- na tiskárnu ve znakovém módu (výhodné pro jehličkové tiskárny a v
  případě, že rychlost tisku je významnější než kvalita)
- do souboru na disk (formáty txt, rtf a html).

Nastavení způsobu tisku se provádí na dialogovém okně Tisk, záložka
Jak tisknout. Nastavte přepínač na jednu ze tří možností a volbou
tlačítka Upravit proveďte doplňující nastavení. V případě tisku do
souboru se cílový formát nastaví změnou volby Typ souboru dialogového
okna Zapsat jako.

o) Detaily o použitém jízdném
-----------------------------

Je-li u spojení zobrazeno jízdné, lze pomocí kontextové nabídky nebo
klávesovou zkratkou Ctrl+J vyvolat okno s informacemi o detailech
použitých tarifů. Je-li cena jízdného uvedena v závorkách, nelze
podle zadaných ceníků napočítat cenu za celou trasu spojení.

p) Zobrazení spojení na mapě
----------------------------

Aplikace umožňuje schématické zobrazení nalezených spojení na mapě.
V současnosti jsou k dispozici mapy pro vlakové a autobusové JŘ a pro
JŘ MHD Praha a Ostrava. Zobrazení spojení na mapě se vyvolá pomocí
kontextové nabídky nebo klávesovou zkratkou Ctrl+M.


4. Odinstalace
==============

Pro odinstalaci produktu slouží příslušný zástupce v nabídce Start. Aplikaci je
rovněž možné odinstalovat prostřednictvím Ovládacích panelů nebo prostým smazáním
adresáře aplikace (včetně případných podadresářů).


======================
* C. Aktualizace dat *
======================

V důsledku častých změn jsou data jízdních řádů aktualizována na internetu nejméně
v měsíčních intervalech (prakticky však dochází k aktualizacím nepřetržitě).
Aktualizace jsou bezplatně k dispozici na aktualizačním serveru CHAPS.
Pokud disponujete instalací kancelářského balíku MS Office (konkrétně aplikací
MS Excel), pak Vám doporučujeme vyzkoušet rozšíření
IDOS - aktualizace dat (soubor TTUpdater.xls), které by mělo usnadnit
aktualizaci/istalaci datových souborů.

V případě, že výše uvedená možnost není možná, pak je nutné datové soubory aktualizovat
přímo ze serveru CHAPS na adrese http://www.chaps.cz/cs/download/idos. Prohlížeč
jízdních řádůl sice obsahuje funkci pro automatickou aktualizaci dat, ale ta již
není aktualizačním serverem podporována (tzn. vždy se zobrazí nabídka všech souborů).


===============
* D. Kontakty *
===============

1. Pošta
========

CHAPS spol. s r.o.
Bráfova 21
Brno
616 00

2. Telefon
==========

530 350 111

3. Elektronická pošta
=====================

idos@chaps.cz

4. Internet
===========

http://www.chaps.cz/

